---
id: 298
title: 'Biscuit Palace &#038; Clover Grill'
date: 2009-01-30T00:36:30+00:00
author: A. Murat Eren
layout: post
guid: http://www.meren.org/blog/?p=298
permalink: /2009/01/biscuit-palace-clover-grill/
pvc_views:
  - "7296"
categories:
  - Ben Bugün Bunu Çektim
  - Ben, Meren Bey Nasılım
  - Süper Olay
---
Dün gece [Etsy](http://www.etsy.com) üzerinden bir mesaj geldi, Texas&#8217;ta yaşayan bir teyzemiz mesajında yıllar önce gerçekleştirdiği bir New Orleans ziyareti esnasında [Bourbon Street](http://en.wikipedia.org/wiki/Bourbon_Street) üzerinde konakladığı &#8220;[Biscuit Palace](http://www.biscuitpalace.com/)&#8221; isimli konuk evinden ve tadı halâ damağında olan yemekler yediği &#8220;[Clover Grill](http://www.clovergrill.com/)&#8221; isimli hamburgerciden bahsediyor, çok özlediği bu mekanların fotoğrafını çekmemin mümkün olup olmadığını soruyordu. Elbette böyle bir ricayı geri çeviremezdim, &#8220;_Yarın bir deneyeyim, eğer beğendiğim bir şey çekebilirsem haber veririm_&#8221; dedim.

Bu gün laboratuvardaki işlerimi halledince Texas&#8217;lı teyzemizin bana söylediği mekanları bulmak için Bourbon&#8217;a gittim. Kısa bir aramadan sonra Biscuit Palace&#8217;ı bulmuştum. Çekmeyi istediğim fotoğraf da az çok oturmuştu kafamda. Fakat bir sorun vardı, istediğim perspektif için yüksek bir yerde olmam gerekiyordu.

Hemen arkamdaki barın balkonuna baktım, &#8220;_budur_&#8221; dedim. O balkona çıksam yüksek olasılıkla istediğim fotoğrafı çekebilecektim. İçeri girdim. Zenci bir barmaid ablamız ile bir kaç müşteri keyifli sohbetlerine ara verdiler beni görünce. Sessizlikten istifade &#8220;_ben karşıdaki mekanın fotoğrafını çekmek için balkonunuzu kullanmak istiyordum, mümkün mü?_&#8221; deyiverdim. Hatun &#8220;_üst kat kilitli ve senin fotoğraf çekmen için açmamız mümkün değil, başka zaman gel_&#8221; demesin mi&#8230;

Dışarı çıktım ve istediğim fotoğrafı başka bir yerden çekebilir miyim diye çaresizce dolandım. Yok, mümkün değildi.

Yarım saat sonra tekrar bardaydım. Oturdum. Şapkamı yanımdaki bar sandalyesine koydum ve &#8220;_bir [Michalob Ultra](http://www.michelobultra.com/), lütfen_&#8221; dedim. Getirdi, &#8220;_$3.5_&#8221; dedi. Masaya $11 dolar bıraktım (10 dolar bırakıp üstü kalsın demek istemedim, 11 dolar bırakayım kendisi anlasın dedim). &#8220;_Teşekkürler ;)_&#8221; dedi. &#8220;_Benim için bir zevk_&#8221; dedim. &#8220;_Kikirt :p_&#8221; yaptı. Gülümsedim. Barda oturan diğer adamlar birbirlerine baktılar. Aradan bir 5 dakika geçmemişti ki daha sonradan isminin Aletha olduğunu öğrendiğim bu altın dişli siyah ablamız telefonda bir beye şunları diyordu: &#8220;_Burada bir centilmen var, kendisi bizim balkonu kullanmak ister, acaba gelip kendisine yardımcı olabilir misin?_&#8221; :) O bey 10 dakika sonra mekanda idi.

Balkondan bu fotoğrafı çektim:

<table border="0" width="100%">
  <tr>
    <td align="center">
      <img src="http://lh6.ggpht.com/_x7Afx6WcB1c/SYJ6p8H8YqI/AAAAAAAAE18/rJJrulqiSmE/s800/01_s.jpg" alt="" />
    </td>
  </tr>
</table>

Daha sonra da &#8220;Clover Grill&#8221; görevi vardı. Bardan teşekkür edip çıktım ve karşıya geçip, 10 milimetre lensimi dayayıp güneşe, hastası olduğum şu fotoğrafı çektim:

<table border="0" width="100%">
  <tr>
    <td align="center">
      <img src="http://lh4.ggpht.com/_x7Afx6WcB1c/SYJ6qGa1OZI/AAAAAAAAE2E/k3FNiyJ6UYw/s800/02_s.jpg" alt="" />
    </td>
  </tr>
</table>

Eve geldim, Texas&#8217;lı teyzeye bir mesaj atıp &#8220;bunları çektim&#8221; dedim. Gelen mesajının ilk paragrafında şunlar yazıyordu:

> Perfect perfect perfect! I absolutely love them. You were in my head today, for sure. I love the angle where you capture both. And the Sun coming through at the Clover Grill! I am so thrilled!

Çok mutlu hissettim.

Normal fiyatın üzerine 11 dolarlık bahşişi de ekledim ve fotoğrafların birer kopyalarını bu teyzemize sattım :)