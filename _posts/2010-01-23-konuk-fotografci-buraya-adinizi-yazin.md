---
id: 1088
title: 'Konuk Fotoğrafçı: (Buraya Adınızı Yazın)'
date: 2010-01-23T08:31:17+00:00
author: A. Murat Eren
layout: post
guid: http://meren.org/blog/?p=1088
permalink: /2010/01/konuk-fotografci-buraya-adinizi-yazin/
pvc_views:
  - "15635"
categories:
  - Süper Olay
---
Üç yılı aşkın bir süredir bu sayfalarda fotoğraf ile ilgili yazılar yazıyorum. Geldiği nokta itibarı ile bu günlük, ulaşıyor olmasından ötürü gurur duyduğum bir takipçi kitlesine hitap eder hale geldi. Biraz da bundan cesaret alarak işi bir adım öteye götürmeye karar verdim: Konuk fotoğrafçıları bu sayfalarda ağırlamak, insanları nitelikli çalışmalarından haberdar etmelerine yardımcı olmak istiyorum.

Katılmak isteyenler yapmaları gereken her şeyi bu yazı içerisinde bulacaklar. Daha fazla gecikmeden yapmaktan ötürü utandığım şöyle bir uyarı var, lütfen üzerinize alınmayın:

<h3 style="text-align: center;">
  <em><strong>Biliyorum, çok sıkıcı, fakat lütfen bu yazıyı sonuna kadar okumadan seçki göndermeyin.</strong></em>
</h3>

<p style="text-align: center;">
  ***
</p>

<table width="100%" border="0">
  <tr>
    <td align="center">
      <img src="http://lh5.ggpht.com/_x7Afx6WcB1c/ScQFh6p9zUI/AAAAAAAAE9Y/JIRadnAKE_Q/s800/06_s.jpg" alt="gang" />
    </td>
  </tr>
</table>

Seçki göndermeyi düşünebilecek fotoğrafçılar için soru cevap kısmı:

> _**Meren, fotoğrafçılardan ne bekliyorsun?**_
  
> Bana içinde en az 5 en çok 8 fotoğraf olan bir seçki göndermenizi bekliyorum. Bu seçkinin &#8220;_en beğendiğiniz fotoğraflardan_&#8221; **değil**, bir konu çerçevesinde çekilmiş, bir portfolyo haline gelmiş fotoğraflardan oluşuyor olmasını bekliyor olacağım. İlk olarak kısa bir e-posta ile seçkinizi ve birkaç cümle ile bu seçkinin neyin nesi olduğunu bana ulaştırmanız yeterli. Eğer okurların ilgisini çekeceğini düşünüyorsam iletişime devam edeceğiz. Fakat yine de hemen bir seçki göndermeden önce bu yazıyı sonuna kadar okumak iyi bir fikir olabilir.
> 
> **_Gönderdiğimiz fotoğrafları eleştirecek misin?_**
  
> Hayır. Fakat yorumlarıma yer vereceğim. Fakat bunlar teknik tenkitler ya da yönlendirmeler olmayacaklar. Kesinlikle öğretmenlik taslamak gibi bir amacım yok, zaten kendimi öyle bir noktada görmüyorum. Örnek bir seçki olarak [buna](http://meren.org/blog/2010/06/konuk-fotografci-okan-akan-365-projesi/) ya da [buna](http://meren.org/blog/2011/12/konuk-fotografci-sezay-ozbal-kurt-gocu/) göz atabilirsiniz.
> 
> _**Peki amacın ne?**_
  
> Amacım bir fotoğrafçıyı, onun düşüncelerini, tarzını, tekniğini kendi seçtiği bir portfolyosu vasıtasıyla insanlara ulaştırmak etmek olacak. Fotoğraf paylaşım sitelerinin pratik sebeplerle fotoğraf paylaşımına koyduğu kısıtlar yeni fotoğrafçıları tanımak isteyen insanlar ile daha geniş bir kitleye hitap etmek isteyen fotoğrafçılar arasına bir set çekti. Belki tek tek çok etkileyici olmayan, fakat bir araya getirildiğinde çok güçlü olabilecek seçkilerin gürültü içerisinde kaybolmasını kolaylaştırdı. Bu proje ile amacım fotoğrafçıların projeleri ile insanlara sunuldukları bir diğer mecranın ortaya çıkmasına vesile olmak.
> 
> **Gönderilen her seçkiyi yayınlanacak mısın?**
  
> Hayır. Hem okuyuculara karşı bir sorumluluğum olduğu için hem de bir seçkiyi yayına hazırlamak çok kolay bir iş olmadığı için her gönderilen seçkiye yer vermiyorum. Bu noktada benim fotoğrafa dair vizyonuma güvenmenizi beklediğimin farkındayım. Beni ve görüşlerimi beğenmiyorsanız zaten doğal olarak seçki gönderemeyeceksiniz. Seçki hazırlayıp göndermeyi düşünen fotoğrafçılara verebileceğim hiçbir garanti yok. Son bir yıl içerisinde 30&#8217;a yakın seçki arasından sadece 4 tanesini yayınladım. Bu da iç karartıcı bir istatistik ve samimiyetimin nişanı olarak burada dursun.
> 
> _**İsmi duyulmuş fotoğrafçılara mı öncelik vereceksin?**_
  
> Hayır. Bu işe kalkışmamdaki temel amaç, nispeten ismi _duyulmamış_ fotoğrafçıları tanımak ve tanıtmak. Fakat elbette bir seçkiyi sırf seçki sahibi geniş bir kitle tarafından biliniyor diyerek geri çevirmem mümkün değil.
> 
> _**Neden fotoğrafçıları ve fotoğraflarını kendin bulmuyorsumn da onların sana gelmesini istiyorsun?**_
  
> Öncelikle yeni isimleri bulup çıkarmak çok güç. Ayrıca benim zorlamamdan ziyade bu sayfalarda yer almak isteyebilecek isimlerle çalışmanın herkes için daha keyifli olacağını düşünüyorum. Bununla beraber bir tavsiye etmek istediğiniz bir isim varsa, ilettiğiniz koşulda gidip göz atmaktan çekinmem.

Yanıtlanması gereken başka sorular olduğunu düşünüyorsanız ya da sürecin işleyişine dair önerileriniz varsa lütfen paylaşmaktan çekinmeyiniz.

Öte yandan bu yazıyı buraya kadar okumuş ve bu fikrin keyifli sonuçlanabileceğini hissetmiş olanların çevrelerindeki fotoğrafçıların ilgilenmek isteyebilecek olanlarını bu yazıya yönlendirmelerini rica ediyorum.

<p style="text-align: center;">
  ***
</p>

Aşağıdaki maddeler seçki göndermek isteyen fotoğrafçılardan beklediklerimi listeliyor; fakat bütün bu adımları tek tek yapmak önce benimle doğrudan iletişime geçip, seçkinizin yayınlanması konusunda uzlaştığımız durumda aşağıdaki adımları yerine gtirmeniz iyi bir fikir olabilir (lütfen her türlü iletişim için e-posta adresimi kullanın: a.murat.eren / gmail):

  * **En az 5, en çok 8** fotoğraftan oluşan seçkiniz (_**ZIP**_ ya da **_TAR_** ile sıkıştırılmış ya da arşivlenmiş bir klasör içerisinde).
  * Kendiniz hakkında bilgi (varsa, insanların Internet üzerinde sizi nerelerde bulabilecekleri bilgisini eklemeyi ihmal etmeyin).
  * Gönderdiğiniz seçki hakkında bilgi (buna bir limit koymak istemiyorum, muhakkak istisnalar olacaktır, fakat genel olarak şöyle diyebilirim sanırım: eğer seçkinizin anlattığı **hikaye**, aktardığı **düşünce** ya da tanıklık ettiği hadiseyi anlatmak, tüm bunlar hakkındaki **görüşlerinizi** ve **motivasyonlarınızı** paylaşmak, **neden** bu projeyi hayata geçirdiğinizi açıklamak eğer 200 kelimeden az tutuyorsa, seçkinizi göndermeyi bir kere daha düşünmenizi tavsiye ederim).

Ayrıca lütfen şu **önemli hususlar**ı da göz önünde bulundurun:

  * Fotoğraflarınızın **uzun kenarı 800 piksel** olmalı.
  * Fotoğraflarınızın üzerinde isim, imza, çerçeve **olmamasını** tercih ederim. Bu konuda daha önceden verdiğiniz bir kararı değiştirmeniz için ısrar edemem, fakat fotoğraf üzerindeki isim, imza gibi çapakların izleyicilere yapılan bir haksızlık olduğunu [düşünüyorum](http://meren.org/blog/2008/09/fotograflardaki-copyright-ibareleri-uzerine/).
  * Fotoğraf isimlerinin **001.jpg, 002.jpg, 003.jpg** formatına uygun olmasını rica ediyorum. Bu sayede hem onları nasıl sıraladığınızı anlayabileceğim. Her birinin ayrı ayrı isimleri varsa bunu e-postanız içerisinde belirtmeniz harika olur.
  * Lütfen seçtiğiniz fotoğrafları arşiv dosyalarını **Isim_Soyad.zip** ya da **Isim_Soyad.tar** şeklinde isimlendirin.

Herkes için bir **özet** olması açısından bir örnek vereyim. Okan Akan isimli bir kişi fotoğraf göndermek istese idi ne yapardı? Adım adım:

> Okan ilk önce, _Okan_Akan_ isimli bir klasör yaratırdı. Göndermek için eçtiği, uzun kenarı 800 piksel, üzerinde isim yazmayan, imza ve dijital çerçeve olmayan fotoğraflarını bu klasör içine koyardı. Fotoğraf isimlerini 001, 002, 003 olacak şekilde değiştirirdi (ilk olmasını istediği fotoğrafın ismini 001, ikinci fotoğrafın ismini 002 yapardı). Meren&#8217;in e-posta adresine göndermek üzere bir e-posta hazırlardı (a.murat.eren / gmail). Bu e-posta içerisinde kendinden bahseder, seçkisi ile anlatmak istediği hikaye ya da aktarmak istediği düşünce ya da tanık olmamızı istediği hadiseye dair bir yazı yazardı (neden böyle bir projeye giriştiğinden, projeye dair neler hissettiğinden, etkilendiği fotoğrafçılardan, ilerde fotoğraf adına yapmak istediklerinden ve daha nice insanların kendisi ile ilgili bilmek isteyebileceklerinden bahsederdi mesela). İçinde seçkisinin olduğu Engin\_Ilkiz.zip ya da Engin\_Ilkiz.tar dosyasını e-postasına iliştirirdi. Konu satırına da &#8220;Konuk Fotoğrafçı: Okan Akan&#8221; yazdıktan sonra e-postasını gönderirdi.

<p style="text-align: center;">
  ***
</p>

Son olarak çalışmalarınızı göndermeden önce **[konuk fotoğrafçı arşivi](http://meren.org/blog/category/konuk-fotografci/)**ne göz atmak isteyebilirsiniz.

Bunca zahmete katlandığınız için şimdiden çok teşekkür ederim.