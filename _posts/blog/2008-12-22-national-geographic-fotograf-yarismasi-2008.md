---
id: 249
title: National Geographic Fotoğraf Yarışması, 2008
date: 2008-12-22T17:38:58+00:00
author: A. Murat Eren
layout: post
guid: http://www.meren.org/blog/?p=249
permalink: /blog/2008/12/national-geographic-fotograf-yarismasi-2008/
pvc_views:
  - "9421"
categories:
  - Leziz Bağlantı İçerebilir
  - Süper Olay
---
National Geographic&#8217;in her yıl düzenlediği fotoğraf yarışmasının sonuçları duyurulmaya başlanmış. Henüz dünya birincileri yok ortada, fakat NG&#8217;in İngilizce yayın birincileri 100.000 fotoğraf arasından belirlenmiş durumda. Tüm liste, mansiyonlar ile beraber [burada](http://ngm.nationalgeographic.com/photo-contest/2008-winners). Bir süre sonra diğer kategorilerin birincilerine de aynı adresten ulaşmak mümkün olur herhalde. Bense İnsan, Yer ve Doğa kategorisi birincilerine ve jüri yorumlarına yer vereyim istedim.

Bu arada bağlantıyı takip ederseniz &#8220;İzleyicilerin seçimi&#8221; diye bir kısım olduğunu da göreceksiniz; jüri seçimleri ile aradaki farka bakıp şaşırmak çok keyifli. Bir eserin değeri ile ilgili fikir veren parametreler arasında neden en önemsiz kriterin &#8220;izleyici&#8221; olduğuna dair güzel bir örnek bence. Bu aynı zamanda fotoğraf paylaşım sitelerinin editörsüz olanlarının neden sürüm sürüm sürünmeye mahkum olduklarının, neden kayda değer fotoğrafların çoğunlukla övgü ve methiye çöplüğünün görsel yığıntıları arasında kaybolup gitmeye mahkum oluşunun da nedeni. Her fırsatta laf sokmazsam edemiyorum. Yaram var da gocunuyor muyum nedir. Fakat siz aşağıdaki fotoğrafı izlerken nasıl bir yorum yapardınız ya da favori fotoğraf paylaşım sitesinde nasıl yorumlar alırdınız onu düşünün.

&#8220;İnsan&#8221; kategorisinin birinciliğine şu fotoğrafı ile Kanada&#8217;lı Joshua Monaghan değer bulunmuş:

<table border="0" width="100%">
  <tr>
    <td align="center">
      <img src="{{ site.baseurl }}/images/national-geographic-fotograf-yarismasi-2008-NG-2008-people_winner-prortrait_of_sarah_age_27-Joshua_Monaghan.jpg" alt="" /><br /> <em><small>&#8220;Portrait of Sarah, age 27&#8221; © Joshua Monaghan</small></em>
    </td>
  </tr>
</table>

Jürinin üyelerinden iki tanesi bu fotoğraf için şöyle demiş:

> Bu gizemli fotoğraf ebedi ve nihayetsiz -sahtelikten, gösterişten uzak basit bir güzelliği var &#8211;Monica Corcoran, National Geographic fotoğraf yönetmeni.

> Fotoğrafa bakmaya devam ediyor ve bu kadını merak ediyorum. Muğlak ve gizemli çekim izleyiciyi ne zaman ya da hangi zaman aralığında çekildiği bilgisine sahip olmaktan kurtarıyor. Yoksa bir resim mi bu? Tüm bilinmeyenler izleyiciyi hakikatlerden azat ediyor ve yorum yapmaya yüreklendiriyor&#8221; &#8211;Tyrone Turner, bağımsız fotojuralist.

&#8220;Yer&#8221; kategorisi birinciliğinin sahibi ise Hindistan&#8217;dan <small>Subhrajit Basu:</small>

<table border="0" width="100%">
  <tr>
    <td align="center">
      <img src="{{ site.baseurl }}/images/national-geographic-fotograf-yarismasi-2008-NG-2008-places_winner-Untitled-Sabhrajit_Basu.jpg" alt="" /><br /> <em><small>&#8220;Untitled&#8221; © Subhrajit Basu</small></em>
    </td>
  </tr>
</table>

Fotoğraf Batı Bengal&#8217;deki Kolkata sokaklarında düzenlenen bir güreş müsabakasında çekilmiş. Önceleri çok fazla ilgi duyulan bir spor olan güreşe olan ilginin son zamanlarda sponsor eksikliği yüzünden azaldığını, popülerliğin bu tip sokak müsabakaları ile güreşe yeniden kazandırılmaya çalışıldığını söylüyor fotoğraf sahibi.

Bu arada Katrina Kasırgası&#8217;nı dünyanın belleğine fotoğrafları ile kazıyan Tyrone abimiz de bu fotoğraf ile ilgili bir şeyler eklemekten geri kalmamış:

> Mekan&#8217;ın önemi bu fotoğraf için çok önemli; bu sebeple bu kategoride onurlandırılmayı hak ettiğini düşünüyorum. Arka plandaki yüzlerin her birine, güreşçilerin arkasındaki binaya sürekli bakmaktan kendimi alamıyorum. &#8211;Tyrone Turner, bağımsız fotojuralist

&#8220;Doğa&#8221; kategorisinin birincisi ise aşağıdaki fotoğrafı ile Kanada&#8217;dan Wendy Erlendson:

<table border="0" width="100%">
  <tr>
    <td align="center">
      <img src="{{ site.baseurl }}/images/national-geographic-fotograf-yarismasi-2008-NG-2008-nature_winner-Untitled%28Cow%29-Wendy_Erlendson.jpg" alt="" /><br /> <em><small>&#8220;Untitled&#8221; © Wendy Erlendson</small></em>
    </td>
  </tr>
</table>

İneklerden korkan ve bu fotoğrafı da bir çitin arkasından çeken sayın Wendy hanımablamız, birincilik getiren fotoğrafı için şunları işitiyor:

> İneğin fotoğrafçıya ve izleyiciye attığı haberdar ve sofistike bakış bu fotoğrafı çok özel yapan şey &#8211;Susan Welchman, National Geographic fotoğraf yönetmeni.

Tyrone abimiz yeniden sahnede:

> Işığın kalitesini ve ineğin asaleti hissiyatını çok sevdim. &#8211;Tyrone Turner, bağımsız fotojuralist

İneğin üzerindeki muazzam ışığın ben de pek beğendim. Güneşin sol-üst taraftan güçlü bir şekilde ineğin üzerine düştüğü gölgelerden beli, bu fotoğrafı sıra dışı kılan şey ise ineğin az pozlanmış olmasını beklediğimiz sağ tarafının da hem ayrıntı hem de ışık açısından doyurucu olması. Üstüne güzel bir kadraj ve iyi bir zamanlamayı da eklediğinizde nur topu gibi, mükemmel bir fotoğrafınız oluyor. Fakat beni bu fotoğrafta en çok hastası eden şey ineğin tepesindeki o bir tutam saç oldu. &#8220;Ne o öyle, kuaförden mi geliyorsunuz inek hanım&#8221; diye sorardım orada olsa idim.

Yine de ben birincilik ödülünü, sizlerin de huzurlarında, Jose Hernandez tarafından Alaska&#8217;da çekilmiş olan &#8220;havada bir balık uğruna didişen kartallar&#8221; fotoğrafına veriyorum. Mansiyon almış bu fotoğraf, yukarıda verdiğim bağlantıyı ziyaret ederseniz hangi fotoğraftan bahsettiğimi bir kaç tık sonunda pek iyi anlayacaksınız. Zamanlaması, ışığı, kadrajı, sıradışılığı ile dehşet verici bir fotoğraf bence.
