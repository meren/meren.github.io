---
id: 880
title: 'Lise Duvarlarını Fotoğrafla Donatmak&#8230;'
date: 2009-11-04T02:50:37+00:00
author: A. Murat Eren
layout: post
guid: http://meren.org/blog/?p=880
permalink: /blog/2009/11/lise-duvarlarini-fotografla-donatmak/
pvc_views:
  - "6871"
categories:
  - Düşünce / Yorum
  - Süper Olay
tags:
  - haber değeri
---
Birkaç gün önce Nurkan Kahraman&#8217;dan BURFOT isimli bir topluluk ve bu topluluk şemsiyesi altında gönüllü olarak yürütülmekte olan bir çalışmaya dair bilgiler içeren bir mesaj aldım. BURFOT&#8217;un açılımı &#8220;_Bursa Fotoğraf İmece Topluluğu_&#8220;. Adından anlaşılacağı gibi Bursa kökenli bir topluluk, fakat yürüttükleri heyecan verici kampanya Bursa ile sınırlı kalmak zorunda değil&#8230;

BURFOT, Mart 2008 yılında Bursa&#8217;da gerçekleştirilen bir tanışma görüşmesinde toplumsal bir fedakârlık bilinci ile &#8220;_okul ve hastanelerin duvarlarını fotoğraflarla renklendirmeye_&#8221; karar vererek elini taşın altına sokmuş. Geçen süre zarfında aralarında Bursa Ticaret Meslek Lisesi ve Bursa Anadolu Kız Lisesi&#8217;nin bulunduğu 6 lisede sergiler açmayı ve duvarları fotoğraflarla süslemeyi başarmışlar.

Bir fotoğrafçının deklanşöre bastığı andan o fotoğrafın bir lise duvarında yer almasına değin geçen sürede ortaya konan çabayı bir düşünmenizi istiyorum. Kendilerini ve bu kampanyaya destek veren fotoğrafçıları tebrik etmeli.

<table border="0" width="100%">
  <tr>
    <td align="center">
      <img src="{{ site.baseurl }}/images/lise-duvarlarini-fotografla-donatmak-davetiye-bakl.jpg" alt="" /><br /> <em>Eski davetiyelerden..</em>
    </td>
  </tr>
</table>

BURFOT, [web sayfasında](http://www.burfot.com/) hedefini şu sözlerle dile getirmiş:

> Topluluğun amacı fotoğrafı ve fotoğraf sanatını sevdirmek, tanıtmaktır. Bu nedenle okulları fotoğraflarla donatan topluluğumuz, fotoğraf sever, fotoğraf çeken bir genç nesil hedeflemektedir.

Yapmaya çalıştıkları şeyin kendi koydukları hedeften çok daha derin bir anlamı var bence. Ben de o donatmaya çalıştıkları liselerde okudum, ben de o hastanelere gittim. Ruhsuz, çehresiz, birbirinin aynı binalar&#8230; Sizi bir devlet hastahanesi koridorundan alıp diğer bir devlet hastanesi koridoruna koysalar ruhunuz bile duymaz. Dikkat edin, o binalardan insanları ve eşyaları çıkarırsanız hiç bir yerlerinde insana dair hiç bir şey kalmaz. Çünkü o kibrit kutusu gibi binaların projeleri çizilirken, hafriyatı yapılırken, betonu dökülürken &#8220;_insan_&#8221; kimsenin önceliği değildir.

Fakat birilerine kızmak yerine o gri ve boş duvarlara bir resim, bir fotoğraf asmak ne kadar anlamlı bir harekettir; o binaları kullanan insanların yaşadıkları deneyimi değiştirebilecek kadar güçlü, bir o kadar da mümkün..

<table border="0" width="100%">
  <tr>
    <td align="center">
      <img src="{{ site.baseurl }}/images/lise-duvarlarini-fotografla-donatmak-olay_cekirge.jpg" alt="" />
    </td>
  </tr>
</table>

BURFOT fotoğrafçılardan yardım istiyor (daha fazla bilgiyi ve nasıl fotoğraf gönderebileceğinizi [web sayfalarından](http://www.burfot.com/) ya da [facebook gruplarından](http://www.facebook.com/group.php?gid=163850366545) alabilirsiniz), son sergilerine gönderilen fotoğraf miktarı öncekilere göre bayağı azalmış:

> Tamamen imece usulü yürütülen faaliyetlere her katılımcı kendi imkanları çerçevesinde katılmaktadır. Sizleride Burfot&#8217;a destek olmaya davet ediyoruz. Bize bir mail atmanız yeterlidir.

Ben de bunu böylelikle Bursa&#8217;daki fotoğrafçılara ve sosyal sorumlulara bu şekilde duyurmakla kalmıyor, kendimce diğer illerdeki fotoğraf dernekleri ve topluluklarını da bu tip bir projeyi, öncelikle gelir düzeyi düşük muhitlerdeki liseler ve hastanelerde hayata geçirmek üzere kolları sıvamaya davet ediyorum.

BURFOT Bursa&#8217;da bunu yapmış. Diğer illerdeki fotoğraf topluluklarının ve dernekleri neden yapamasın?

Eminim işin organizasyon yükünü omuzlayan olursa fotoğrafları ile destek verecek bir çok fotoğrafçı da bulunabilir. Derneklerin işleri başlarından aşkın olabileceğini tahmin ediyorum, fakat fotoğrafı toplum ile, hem de en çok ihtiyaç duyulan noktalardan birisinde birleştirmek bence dernek kültürüne çok yakışır bir hareket olur.

Bunu duyurun, üyesi olduğunuz dernekler ile tartışın, bu konuda bir eğilim oluşmasına yardımcı olun.
