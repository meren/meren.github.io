---
id: 20
title: Mississippi
date: 2006-09-29T00:09:00+00:00
author: admin
layout: post
guid: http://www.subjektif.org/blog/?p=20
permalink: /blog/2006/09/mississippi/
blogger_blog:
  - merenswall.blogspot.com
blogger_permalink:
  - /2006/09/mississippi.html
pvc_views:
  - "5190"
categories:
  - blogpost
  - Ben Bugün Bunu Çektim
  - Ben, Meren Bey Nasılım
  - Düşünce / Yorum
---
Son zamanlarda fotoğraf paylaşım sitelerinin vurdumduymazlığından, adamsendeciliğinden ve yüzeyselliğinden çok bunalmış bir kaç arkadaş bir e-posta listesi açmaya karar verdik. Fotoğraf göndermek, fotoğraflar hakkında atıp tutmak, entel sohbetleri tabir edilebileceklerin de dahil olduğu çeşitli seviyelerde iletişim kurmak ve kaygısızca paylaşmak amacı ile. E-posta listemizin adı da pek afilli: <a href="http://en.wikipedia.org/wiki/Daguerreotype" target="_blank">Daguerreotype</a> ;)

Ben de dün tam akşam üzeri tam olarak [29 55&#8242; 52.09&#8243; N 90 08&#8242; 06.83&#8243; W](http://tinyurl.com/jcy3c) koordinatlarında, Mississippi kenarında fotoğraf makinem ile güneşin batışını seyrediyordum. Eve geldiğimde, çektiğim fotoğrafı Daguerreotype&#8217;a gönderdim:

<img style="display:block; margin:0px auto 10px; text-align:center;" src="{{ site.baseurl }}/images/mississippi-mississippi-714090.jpg" border="0" alt="" />

[Koray Löker](http://cekirdek.uludag.org.tr/~loker/biloker/)&#8216;in değindiği bir nokta daha önce hayal meyal düşündüğüm bir şeyleri kafamda biraz daha toparlamama ve yazıvermeme vesile oldu. Burada da paylaşayım, Google arşivlesin, belki bir gün bir şeyler arayan birilerinin &#8220;hmmm&#8221; demesine vesile olur.

> Konu: [daguerreotype] Re: Mississippi..
  
> Gönderen: &#8220;A. Murat Eren&#8221;
  
> Alıcı: daguerreotype
  
> Tarih: Thu Sep 28 11:51:53 2006
> 
> Hola,
> 
> On Thursday 28 September 2006 02:57, Koray Löker wrote:
  
> > Senin kamuyla paylaştığın hiçbir fotoğrafında görmediğim kadar çok şey var
  
> > fotoğrafın içinde&#8230; Gürültülü denebilecek cinsten&#8230; Deneme mi, öylesine
  
> > çektin ben lüzumsuz fotokritikleşiyor muyum?
> 
> Yok deneme değil, öylesine de çekmedim :) Yalnız harika bir tespit yapmışsın,
  
> teşekkür ederim.
> 
> Madem sormuş Koray, ben de bu gürültü mevzusu ile ilgili kendi fikirlerimi
  
> unutmayayım diye yazmak istiyorum aklıma gelmişlerken*.
> 
> Bence vizörden izlenen stream içinden aynayı kaldırmak yolu ile \*seçilen\* her
  
> kare fotoğrafçının ahenk anlayışını barındırır öyle veya böyle (yog yeee).
  
> Gürültü ile ne yapacağı da elbette fotoğrafçının seçimidir.. Bununla başa
  
> çıkmak için hem optik hem de teknik (kompozisyon, kadraj gibi) bir
  
> çok yol mevcut. Son zamanlarda benim yapmaya çalıştığım şey anlatım yükünü
  
> optikten alıp daha çok tekniğe kaydırmak :)
> 
> Bunu yapmaya çalışmamın iki sebebi var. Birincisi yeterince para ayırırsan bu
  
> yükü optiğin her geçen gün daha iyi taşır, fakat tekniğin gelişmesini ve
  
> oturmasını para ile satın alamazsın. İkincisi gürültü ile başa çıkmayı teknik
  
> ile çözmüş kişilerin fotoğrafları benim hitap etmek istediğim insanlara daha
  
> çok hitap ediyor bence.
> 
> Bir konuyu kadraj içerisinde yaşatabilmek için bir çeşit izolasyon gerekli
  
> muhakkak, en başta &#8220;geri kalan hiç bir şeyi kadraja almayarak&#8221; bir izolasyon
  
> yaratıyoruz zaten çekerken. Bunun ötesinde bir fotoğrafın fotoğrafçının
  
> istediği gibi görünmesi, onun istediğini göstermesi için perspektif, ışık, alan
  
> derinliği gibi kavramlar var elde. Fakat hepsini bir kenara bırakırsak
  
> izolasyon için en ilkel ve kullanımı en kolay yöntem fokal uzaklığı yüksek
  
> tutmak. Mesela benim bir çok fotoğrafta yaptığım gibi 300mm. objektifi
  
> makineye takıp dışarı fırlamak..
> 
> Ben izolasyonu çok ilkel bir seviyeye düşürüp herkesin aniden sevebileceği ve
  
> anlayabileceği kararlılıkta ve insanların bir bakışta bitirebileceği
  
> sadelikte fotoğraflar çekmekten vaz geçtim artık (300mm. objektifim bir
  
> kenarda tozlanıyor).
> 
> Evet o fotoğraf gerçekten gürültülü. Merih var, Ay var, teller, direkler,
  
> otlar, ağaç, nehir, bulutlar filan falan var. Elinde böyle geniş açı bir
  
> objektif olunca bütün bunları bir gönlündeki gibi fotoğraf içerisine
  
> yerleştirmek bu sırada da asıl konuyu unutmamak zorlaşıyor tabi. Bu fotoğrafı
  
> çekmek için santimetre hesabı yapmam ve sırt üstü yere yatmam gerekti :)
  
> Fakat her baktığımda daha çok beğeniyorum. Asıl güzel olanı sen de bir daha
  
> bakarsan daha çok beğeneceksin :)
> 
> Objektif karmaşasından kurtuldum, gürültüyü dışarda bırakmak yerine dize
  
> getirmeye çalışıyorum işin özünde..
> 
> Anlatabildim mi bilemiyorum..
> 
> Bu arada aslında şu hayatta benim çekmeyi istediğim fotoğraflardan birisi
  
> değil bu. Fakat sırf çekmeyi istediğim fotoğraflar etrafımda yok diye ketum
  
> takılıp hiç bir şey çekmeden beklemekten de ayrıca sıkıldım.
> 
> > ışığın bol ola ;)
> 
> Bilmukabele,
  
> &#8212;
> 
> * This &#8220;primitive ideas about photography&#8221; article is a stub. Probably you
  
> can help people by expanding it.
> 
> &#8211; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8211;
  
> A. Murat Eren
  
> http://cekirdek.pardus.org.tr/~meren/
  
> Pub Key ID: 0x527D7293
  
> http://meren.org/
  
> &#8211; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8212; &#8211;

Öte yandan sessiz ve derinden ilerleyen &#8220;Fotoğrafı Anlamak&#8221; isimli projemizde hareketlenmeler başladı. Ali Baydaş &#8220;_2 hafta sonra geliyorum_&#8221; dedi, bu da demek oluyor ki 1 aya kadar yeni bir sürümümüzü yayınlamış olacağız.

_Not:_ Daguerreotype ebediyen üyeliğe kapalı kalacak dahi olsa, ben arada bir varılan güzel tespitleri ve kimi düşünceleri günlüğümde yayınlarsam kimse kızmaz sanırım.
