---
id: 134
title: Fotoğraflardaki Copyright İbareleri Üzerine
date: 2008-09-21T14:40:39+00:00
author: A. Murat Eren
layout: post
guid: http://www.meren.org/blog/?p=134
permalink: /blog/2008/09/fotograflardaki-copyright-ibareleri-uzerine/
pvc_views:
  - "8899"
categories:
  - blogpost
  - Düşünce / Yorum
  - Öğreten Adam Modu
---
> &#8220;Ben fotoğrafçının, fotoğraflarını anlamsız copyright ibareleri ile kirletmeyenini severim&#8221;

Şahsen ben bu eğilimi izleyiciye yapılan bir saygısızlık olarak addediyorum. Yapan bir çok kişinin olaya bu açıdan bakmadığını, fotoğraflarının kullanım haklarına dair bir kısıt olduğunu hatırlatmak üzere yaptıklarını biliyorum, fakat bu iyi niyet dahi işin saçmalığından ya da saygısızlığından bir şey eksiltmiyor bence.

<table border="0" width="100%">
  <tr>
    <td align="center">
      <img title="her hakkı saklıdır" src="{{ site.baseurl }}/images/fotograflardaki-copyright-ibareleri-uzerine-copyrighted.jpg" alt="gang" />
    </td>
  </tr>
</table>

Bir şey çalıyor, Joe Pass ya da John Abercrombie ya da ne bileyim Jaco Pastorius filan olmadığı aşikar, fakat fena da değil gibi, dinliyorsunuz. Sonra bir ara birisi karga gibi sesi ile müziği bastırıp şöyle diyor:

> &#8220;Bu arada bu parçayı ben yazdım. Adım Mehmet. Web sayfam da var&#8221;

Sonra müzik devam ediyor..

Bu Amerika&#8217;daki hava alanlarında tabi tutulduğunuz güvenlik önlemlerine benziyor. Kötü niyetlileri durdurmayan, olanın kendi halinde vatandaşa olduğu saçma prosedürler. Nitekim çalmaya, izinsiz kullanmaya niyetlenen kişinin o copyright satırını kaldırması hiç de zor değil.

Güvenlikten ziyade &#8220;_fotoğrafımı birisi görür, beğenir, diğerlerini de görmek isterse elinde bir isim, bir adres olsun_&#8221; amacı güdüyor da olabilirsiniz. O zaman size şöyle bir şey söylemek isterim: eğer yeterince iyi işler çıkarıyorsanız insanlar sizi zaten bulur. Bulmuyorlarsa da bulmasınlar, büyüklük sizde kalsın.
