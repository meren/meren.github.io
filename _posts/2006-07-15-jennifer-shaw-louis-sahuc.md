---
id: 8
title: Jennifer Shaw, Louis Sahuc
date: 2006-07-15T23:58:00+00:00
author: admin
layout: post
guid: http://www.subjektif.org/blog/?p=8
permalink: /2006/07/jennifer-shaw-louis-sahuc/
blogger_blog:
  - merenswall.blogspot.com
blogger_permalink:
  - /2006/07/jennifer-shaw-louis-sahuc.html
pvc_views:
  - "6656"
categories:
  - Ben Bugün Bunu Çektim
  - Ben, Meren Bey Nasılım
  - Büyük Fotoğrafçılar
  - Öğreten Adam Modu
  - Teknik
---
Bu gün New Orleans sokakları kazan biz kepçe dolaştık durduk. Biyolog bir hanımefendi ile evli olmanın böyle avantajları var işte: bir deneyin kontrol edilmesi gereken iki ayrı aşaması arasında 3-4 saat varsa vaktinizi French Quarter&#8217;da yürüyerek, [Cafe Du Monde](http://www.cafedumonde.com/)&#8216;da kahve içerek, ya da ne bileyim Mississippi nehri üzerinde sefere çıkmaya hazırlanan yandan çarklı eski bir turistik tekneden gelen saçma melodileri dinleyerek geçirebiliriniz. Bu gün bunların hepsini yaptım (süperdi), fakat iki şey daha yaptım&#8230;

1, bu fotoğrafı çektim:

<p align="center">
  <a href="http://meren.org/blog/uploaded_images/new-orleans-everything-about-709444.jpg"><img src="http://meren.org/blog/uploaded_images/new-orleans-everything-about-703177.jpg" border="0" alt="" /></a>
</p>

2, **Louis Sahuc** isimli bir şahsiyetin varlığını öğrendim.

Kimileriniz gözlerini yukardaki fotoğraftan hala alamamış olabilir diye tahmin ediyorum. Her ne kadar Cityscape çekimlerinde hiç bir iddiam olmasa da ben de beğendim. Beğendim çünkü, New Orleans&#8217;ın hem kültürel, hem tarihi hem de modern yüzünü yansıtırken bunu çok etkileyici bir kontrast ve sıradışı bir ışık ile yapıyor bence. Tabi bu noktada benim bir şey yaptığımı söylemek bu kadar etkileyici renklerin ve bu denli sıradışı bir ışığın kendini göstermesine neden olan New Orleans havasına haksızlık olur (bu fotoğraftan yaklaşık 20 dakika sonra gerçekten muazzam bir yağmur başladı).

Sizleri Louis Sahuc ile tanıştırmadan önce bahsetmek istediğim başka birisi var: Jennifer Shaw. Fakat Shaw&#8217;ın ne yaptığını anlamanız için de bir ön bilgiye ihtiyacınız var (elbette eğer bilmiyorsanız):

> **Holga nedir**? [Holga](http://www.toycamera.com/cam/holga.jpg), adından da anlaşılacağı üzere (yok daha neler), fotoğrafçının vizöründen gördüğünü, yüksek geometrik bozulma ile filme saklayan çok çok ucuz -ve esasında çok kalitesiz- bir orta format fotoğraf makinesi markasıdır. Holga ile çekilen fotoğraflar low-fidelity estetiğinin hastası olan kimselerin bakmaya doyamayacakları şekilde 120mm&#8217;lik film karelerine saklanırlar. Bazı açılardan Lomo ile özdeşleştirilebilir. Fakat Lomo ile ilgili henüz bir tanım yapmadığım için ortak özelliklerine de sonra değineyim, mesela Lomo ile iglili bir yazı yazdıktan sonra&#8230; Bu arada biraz daha fikir sahibi olmak için [Holga&#8217;cıların blog&#8217;ları](http://community.livejournal.com/holgas/)na bir göz atabilirsiniz.

[Jennifer Shaw](http://www.jennifershaw.net), Holga camera ve siyah beyaz film banyosu konusunda ciddi bir birikim ve yeteneğe sahip New Orleans&#8217;lı, yerel bir fotoğraf insanı. Web sayfasına bir göz atarsanız ne kadar etkileyici kareler yakaladığını görebilirsiniz. Kendisi ile bundan iki ay kadar önce tanıştım ve sanat ve fotoğraf üzerine uzunca bir sohbet etme şansı yakaladım. Ben yaşlı birisini beklerken 1 yaşındaki oğlu ile gelen minyon, genç ve sarışın bir kadın beklemiyordum açıkçası. Tabi aradan geçen zamanda konuştuklarımızın hepsini unuttum neredeyse. Kendisinin beni en çok etkilemiş olan fotoğrafı da [budur](http://jennifershaw.net/relics/08_relic.html).

Bu gün de New Orleans&#8217;ın en unutulmaz karelerinin bir kısmını çektiği ortada olan bir beyi keşfettim: [Louis Sahuc](http://www.photoworksneworleans.com/). Henüz tanışmıyoruz, fakat uzun sürmeyecek. Ayrıca bu sefer kendisi ile sohbetimizi de sıcak sıcak buradan siz kıymetli okuyucularıma aktaracak ve sonraki nesillere bir miras olarak bırakacağım. Siz o zamana kadar kendisinin özellikle [bu](http://www.photoworksneworleans.com/gallery/main.php?g2_view=core.ShowItem&g2_itemId=222) portfolyosuna göz atmayı ihmal etmeyin ve işinizi gücünüzü bırakıp neden benim o fotoğraflar arasında en beğendiğim fotoğrafının [bu fotoğraf](http://www.photoworksneworleans.com/gallery/main.php?g2_view=core.ShowItem&g2_itemId=229) olduğunu düşünün.