---
id: 40
title: Fotoğraf Günlükleri
date: 2008-07-12T21:14:43+00:00
author: A. Murat Eren
layout: post
guid: http://www.meren.org/blog/?p=40
permalink: /2008/07/fotograf-gunlukleri/
pvc_views:
  - "19000"
categories:
  - Süper Olay
---
Bir süredir fotoğraf ile ilgili günlükleri bir arada toplamak gibi bir gayem vardı. Biraz vakit ayırıp [fotograf-gunlukleri.com](http://fotograf-gunlukleri.com) isimli bir siteyi hayata geçirdim. Bu sitenin temelinde basit olarak kendisinden takip etmesi istenmiş olan kişilerin günlüklerini düzenli olarak kontrol eden, yeni bir günlük girdisi olduğunda ana sayfasını bu girdi ile güncelleyen bir uygulama mevcut.

<table width="100%" border="0">
  <tr>
    <td align="center">
      <img src="http://lh3.ggpht.com/_x7Afx6WcB1c/SU8vXbquyzI/AAAAAAAAEvk/3Y7wYnT9usU/s800/fotogunlukleri.jpg" alt="" />
    </td>
  </tr>
</table>

Bir çok yazarı tek bir siteye toplayıp onları yazmaya ikna etmeye çalışmak yerine bir çok yazarı takip edip onların yazdıklarını bir araya getiren bir site hazırlamak hem daha az zahmetli, hem uzun vadede daha verimli, yazarların siteye karşı bir sorumluluğu olmadığı için de daha uzun ömürlü olacağına inanıyordum. Zamanla göreceğiz.

Temelde böyle bir sitenin en önemli iki faydasının şunlar olacağına inanıyorum:

  * Günlük yazarları günlüklerini insanlara duyurmak için daha az çaba sarf edecekler,
  * Fotoğraf ile ilgili yazan kişilere ulaşmak isteyen kişiler bir çok yazara bir anda ulaşabilecekler.

Eğer fotoğraf üzerine yazılar yazdığınız bir günlüğünüz varsa ve fotoğraf-günlükleri.com adresinde sizin günlüğünüzün de yer almasını istiyorsanız lütfen bana bir [e-posta](# "a.murat.eren at gmail.com") atın ya da bu girdinin altına bir yorum bırakın. Ayrıca soru, eleştiri ya da önerileriniz için de bu iki kanaldan birisini kullanabilirsiniz, özellikle eleştiri ve önerilerinizi esirgemeyeceğinizi ümit ediyorum.

Sayfada yer alacak günlüklerin şu an için sadece şu iki niteliğe sahip olmasını bekliyorum (bu yazının yorumlarında yenilerini tartışabilir ya da var olanları eleştirebilirsiniz):

  * Günlüğün genel olarak fotoğraf üzerine olması, fotoğraf ile ilgilenen insanların ufuklarını açacak ya da ilgilerini uyandıracak konulara değiniyor olması (örneğin yerli / yabancı / tanınmış / tanınmamış fotoğraf ve/veya fotoğrafçı eleştirileri, teknik / ekipman / estetik / kompozisyon / ışık gibi konularda düşünce / yorum / öneri / inceleme yazıları, fotoğraf hikayeleri, foto röportajlar, hatta sinematografi, hatta sanat/sanat tarihi, vs. vs.).
  * Yazarın düzgün ve imlâ kurallarını hiçe saymayan bir Türkçe ve düzgün Türkçe karakterler kullanıyor olması.

_PS: Siteyi [Ahmet Zehir](http://www.ahmetzehir.com/)&#8216;in yardımları ile tasarladım ve sadece Firefox, Safari ve Konqueror ile test ettik. Dolayısıyla Internet Explorer kullanıcıları ufak tefek bozukluklara rastlayabilirler. Zaman içerisinde düzelecek bu hatalardan ötürü şimdiden özür diler, hali hazırda kullanmayanlarınıza çok daha yetenekli bir tarayıcı olan Firefox&#8217;u tavsiye ederim :)_