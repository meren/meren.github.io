---
id: 423
title: Sony Dünya Fotoğraf Ödülleri, 2009
date: 2009-04-19T18:14:07+00:00
author: A. Murat Eren
layout: post
guid: http://www.meren.org/blog/?p=423
permalink: /2009/04/sony-dunya-fotograf-odulleri-2009/
pvc_views:
  - "9396"
categories:
  - Leziz Bağlantı İçerebilir
  - Süper Olay
tags:
  - sony
  - yarışma
  - yorum
---
[Sony Dünya Fotoğraf Ödülleri](http://www.worldphotographyawards.org/), Cannes 2009 sonuçları açıklanmış. &#8220;Fotojurnalizm/Belgesel&#8221;, &#8220;Sanat&#8221; ve &#8220;Reklam&#8221; kategorilerinde birinci, ikinci ve üçüncülerin fotoğraf ya da fotoğraf serilerine ana sayfalarından göz atmak mümkün (her ne kadar korkunç ötesi, rezalet bir web sitesine sahip olsalar da fotoğrafları izlemeden geçmeyin derim).

Benim çok etkileyici bulduğum bir kaç fotoğrafa da yer vereyim, ne ile karşılaşacağınızı görün.

Wojciech Grzedzinski&#8217;nin Belgesel kategorisi içindeki Gündemdeki Mevzular dalında jüri tarafından birinciliğe layık görülen serisinde çok çarpıcı fotoğraflar var. Gürcistan ve Rusya arasındaki gerginlikten.. Her sene bu tip bir serinin bu denli üzücü görüntüleri bize ulaştırmasına vesile olan bu gezegen ve insanlarına karşı arada bir nefret duymamak mümkün mü, bilemiyorum. Şu aşağıdaki fotoğraftaki yaşlıların bu manzaraya tanık olmaktansa yerde yatan gencin yerinde olmayı tercih edecek bir halde olduklarını hissetmek beni anlatılmaz duygulara gark ediyor.

<table border="0" width="100%">
  <tr>
    <td align="center">
      <img src="http://lh5.ggpht.com/_x7Afx6WcB1c/SeuVLQsUdQI/AAAAAAAAFCo/T3wPZkvgTZA/s800/Wojciech_Grzedzinski_gundem-1st.png" alt="" /><br /> <em><small>© Wojciech Grzedzinski</small></em>
    </td>
  </tr>
</table>

Yarışmaya fotoğrafçılar Amatör ve Profesyonel olarak katılıyorlar. Aşağıdaki fotoğraf amatör fotoğrafçılar arasından Müzik kategorisinde birinci seçilen fotoğraf. Müzik kategorisine tıklarken nedense aklımda Batılı bir grubun ya da sanatçının yanarlı-dönerli bir sahnede yapmacık bir karizma, şımarık bir duruş ile hayranlarına armağan ettiği bir fotoğraf ile karşılaşacağım düşüncesi vardı her nedense. Heyecansız bir tıklamanın ardından karşılaştığım Kushal Gangopadhyay&#8217;ın bu fotoğrafına aşık oldum açıkçası.

<table border="0" width="100%">
  <tr>
    <td align="center">
      <img src="http://lh3.ggpht.com/_x7Afx6WcB1c/SeuUy6yQDxI/AAAAAAAAFCA/cd5Rz78xmBI/s800/Kushal_Gangopadhyay_music_A.png" alt="" /><br /> <em><small>© Kushal Gangopadhyay</small></em>
    </td>
  </tr>
</table>

Tamany Baker&#8217;ın Sanat kategorisindeki kurgu dalında birinciliğe layık görülen serisi, izlediğim tüm fotoğraf serileri arasında beni en çok etkileyen seri oldu. Üstün bir hayal gücü.

<table border="0" width="100%">
  <tr>
    <td align="center">
      <img src="http://lh4.ggpht.com/_x7Afx6WcB1c/SeuVK3OpZPI/AAAAAAAAFCg/Wvh3cWdj1tw/s800/Tamany_Baker_fine_art_concept-1st.png" alt="" /><br /> <em><small>© Tamany Baker</small></em>
    </td>
  </tr>
</table>

Bu tip fotoğraf ödüllerinde en beğendiğim fotoğraflar genellikle ikincilik ya da üçüncülük alanlar arasından çıkar. Tamany Baker bu geleneği bir üstteki serisi ile bozmuş olsa da Martin Borgen&#8217;in aşağıdaki fotoğrafının da içinde olduğu ve Sanat kategorisi altındaki Portre dalında ikinciliğe layık görülmüş serisi hastalıklı güzel.

<table border="0" width="100%">
  <tr>
    <td align="center">
      <img src="http://lh3.ggpht.com/_x7Afx6WcB1c/SeuVKhFNq6I/AAAAAAAAFCQ/PgzOPIFcciA/s800/Martin_Bogren_fine_art_portrait-2nd.png" alt="" /><br /> <em><small>© Martin Borgen</small></em>
    </td>
  </tr>
</table>

Bir diğer muazzam seri de Ohm Phanpiroj&#8217;dan. Belgesel kategorisinin altındaki Sanat/Eğlence dalında üçüncü olmuş seri transseksüellerin kimlik bunalımını irdeliyor; gören gözler için çok üzücü. İnsanları çıkmazlara, bunalımlara sürükleyen saçma toplumsal kabullere lanet etmemek elde değil.

<table border="0" width="100%">
  <tr>
    <td align="center">
      <img src="http://lh3.ggpht.com/_x7Afx6WcB1c/SeuVK2j81yI/AAAAAAAAFCY/YsAvC3043K4/s800/Ohm_Phanpiroj_documentary-3rd.png" alt="" /><br /> <em><small>© Ohm Phanpiroj</small></em>
    </td>
  </tr>
</table>

Sony Dünya Fotoğraf Ödülleri&#8217;ne ve sonuçlarına daha önce hiç göz atmamıştım, fakat fotojournalizm ile beraber sanat ve reklam fotoğraflarını da değerlendiriyor olması WorldPhoto&#8217;dan daha çok sevmeme neden oldu bu etkinliği. Ellerine sağlık.