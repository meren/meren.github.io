---
id: 1793
title: Çok Yoğun Olduğumuzda Ne Yaparız? Yaşamak Şakaya Gelir mi?
date: 2010-11-20T02:08:20+00:00
author: A. Murat Eren
layout: post
guid: http://meren.org/blog/?p=1793
permalink: /2010/11/cok-yogun-oldugumuzda-ne-yapariz-yasamak-sakaya-gelir-mi/
pvc_views:
  - "18081"
categories:
  - Ben, Meren Bey Nasılım
  - Süper Olay
tags:
  - 20mm f/2.8
  - 85mm f/1.4
  - d700
  - dövme
  - duygu
  - proje
---
Zaman zaman önümü alamıyor, büyük bir ciddiyetle yaşıyorum hayatı. Bir sincap gibi [mesela](http://www.youtube.com/watch?v=uXQkuxQBsPA). Hayır, sincapları taktir ediyorum, o ayrı, fakat hayatın gözü de doymuyor ki arkadaşım. Hayata karşı ne kadar ciddi isen, hayat senden o kadar daha çoğunu istiyor. Sırtında bir ciddiyet çomağı, ucunda bir tatmin. Bir tedirginlik, ciddiyet. Daha fenası bir tedirginlik, bir ciddiyet&#8230;

Düşünün ki işleriniz başınızdan aşkın, onlarla uğraştığınız o masadan bir daha kalkmamak ihtimali de var. O an oradasınız, o hengâmeyi yaşıyorsunuz. İşler orada, onlar da var, ve size bakıyor. Muhtemelen birkaç sene sonra &#8220;_hiçbir anlamı yokmuş, boşuna ne kadar zorlamışım kendimi_&#8221; diye hatırlayacağınız bir koşturmaca içinde dalmış gitmişsiniz, bir tedirginsiniz, bir ciddi. Ne yaparsınız? Bilemiyoruz efendim. Bilemiyorsunuz tabi. Kimse bilemiyor. Yuvarlanıp gidiyoruz.

Bir haftadır anormal derecede yoğundum ben. Klinisyenler var beraber çalıştığım, bir takım sonuçlar bekliyorlardı benden. Katkılarımı bekleyen makaleler vardı, irili ufaklı -ve çoğunlukla gereksiz- toplantılar, -keyifli/keyifsiz- projeler içinde yüzüyordum. Üstüne üstlük elimde bir konu var, o kadar heyecanlı ki göz açtırmıyor kerata, her dakika onunla uğraşayım istiyorum. Velhasılı, son bir haftadır günde 14-15 saat laboratuvardayım. Gençmişçesine çalışıyor; &#8220;_Meren yaşlandı artık_&#8221; diyenleri utandırıyorum. Ama hiçbir şey bitmiyor gibi. Böyle bir sıkışıklık içerisinde, her şeyin üstüne, bir de bir sunum hazırlıyorum geçen gece; sunumun sayfaları bana bakıyor, ben onlara bakıyorum (hafif tedirgin &#8220;_bitmeyecek bu, vallahi bitmeyecek :(_&#8221; bakışları, hafif ciddi &#8220;_bittin dostum sen, bittin, defterini düreceğim senin_&#8221; tehditlerine karışıyor; sunumun da kafası karışık &#8230; kendisi de karışık zaten, bir türlü toparlayamıyorum).

Bu yoğunluğa ve bu ciddiyete çok darıldım ben. Sunum karşımda açık, hasbelkader o esnada hikâyesini az sonra anlatacağım bir figüre bakıyorum&#8230;

&#8220;_Tamam&#8221;. &#8220;Bu kadar_&#8220;, dedim. Baktığım sayfanın çıktısını aldım yazıcıdan. Kalktım. Bizim oralardaki bir dövmeciye gittim. &#8220;_Bunu koluma istiyorum_&#8221; dedim. Yarı şaşkın &#8220;_şimdi mi?_&#8221; diye sordu. Saat gece 9:00. &#8220;_Evet şimdi, ve acelem var_&#8221; dedim. &#8220;_Kanda alkol ya da uyuşturucu filan var mı?_&#8221; dedi. &#8220;_Bildiğim kadarı ile yok_&#8221; dedim. &#8220;_Şunu imzala, 10 dakika şurada bekle, hemen başlayalım madem_&#8221; dedi. 10 dakika orada oturdum. Dövmemi oldum. 50 dakika sürdü. Çok da acıdı üzerinize afiyet. Sonra eve geldim, sunumumu hazırlamaya devam ettim. Bu da ertesi gün; tanıştırayım, ben ve [_Staphylococcus aureus_](http://en.wikipedia.org/wiki/Staphylococcus_aureus) dostlarım:

<table width="100%" border="0">
  <tr>
    <td align="center">
      <img alt="" src="http://meren.org/wp-content/gallery/dovme-vesaire/meren-tattoo-4.jpg" border="0" />
    </td>
  </tr>
</table>

_Staphylococcus aureus,_ deri üzerinde bolca bulunan, kimi zaman ölüme sebebiyet veren enfeksiyonlara da sebep olan bir bakteri türü (bir ara haklarında uzun uzun yazmak farz oldu artık).

Mesela eğer bu dövme sebebiyle kolumda bir enfeksiyon ortaya çıksa idi bunun sorumlusu derim üzerinde yaşayan _Staphylococcus aureus_ kardeşler olacaklardı muhtemelen (eğer bu olsaydı nereden baksanız dövme yaptırmaya en yoğun olduğu zamanda karar veren birisinin sebep olduğu ironi kadar ironi çıkardı oradan).

Dövme yaptırmaya karar verdiğim sırada bakmakta olduğum sunum sayfası da aşağıdaki idi:

<table width="100%" border="0">
  <tr>
    <td align="center">
      <img alt="" src="http://meren.org/wp-content/gallery/dovme-vesaire/meren-tattoo-1.jpg" border="0" />
    </td>
  </tr>
</table>

Sunum sayfasında görünen iki çizim de Kevin Simpson isimli bir arkadaşıma ait. Bu çizimlerin ortaya çıkmasının aslında tatlı bir de hikâyesi var.

Birkaç hafta evvel çalıştığım enstitüde bir sunum yapmam istendi. Ben de Kevin&#8217;a gidip bana sunumumda kullanmak üzere kara kalem mikrobiyal canlılar çizmek isteyip istemeyeceğini sordum (kendisi bir bilim insanı, aynı zamanda da amatör bir çizer). Proje çok hoşuna gitti. Çizdiklerini çok beğendim. Sunumumda kullandım. Hatta o kadar çok beğendim ki bu sunumuma da ekledim. Hatta onunla da yetinmedim, koluma da ekledim.

Çizdiklerinden iki tanesi yukarıda. Bir başka çizimini ve hikâyesini Prenses&#8217;e Mektuplar&#8217;a göndermiştim, dilerseniz [Toxoplasma gondii ve hikayesini buradan](http://www.prensesemektuplar.com/2010/08/parazitler-aski-ugruna-olen-sicanlar-ve-biz.html) okuyabilirsiniz (hatta bence okuyun, çok enteresan çünkü). Kevin&#8217;ın dövmeden haberi yoktu tabi. Görünce de epey şaşırdı haliyle (ama epey şaşırdı yani, öyle böyle değil) (ben bile şaşırmıştım, o nasıl şaşırmasındı).

Tabi benim dövmemin Duygu&#8217;nun muazzam dövmesi ile kıyaslanamayacağının da farkındayım. Dövme deyince onu anmadan duramadım. Aşağıdaki fotoğrafı kendisinin bu özgün tasarımına yer vermek isteyen ve yakında çıkacak olan bir kitapta yer alması için çekmiştim, Duygu&#8217;nun dünyanın en güzel dövmesinin hikayesi de burada: [Sırtıma dört ispinoz kondu](http://www.biyolokum.com/2009/10/sirtima-dort-ispinoz-kondu/).

<table width="100%" border="0">
  <tr>
    <td align="center">
      <img alt="" src="http://meren.org/wp-content/gallery/dovme-vesaire/tattoo-2.jpg" border="0" />
    </td>
  </tr>
</table>

<p style="text-align: left;">
  Evet. Çok yoğun olduğumuzda dövme yaptırıyoruz. Bir nevi silkelenip kendimize geliyor, efendi oluyoruz. Herkes haddini biliyor.
</p>

<p style="text-align: center;">
  ***
</p>

Tamamen alakasız bir not: Yukarıdaki Mac bilgisayarı görenlerin &#8220;_eee? hayırdır Meren efendi? Linux defterini kapattın mı yoksa?_&#8221; demesinden korktum açıkçası. Yok öyle bir şey! Vallahi. Geçici olarak kullanıyorum (uyumuyor, gözlerimi dinlendiriyorum). Hem bu arada yapabildiğim yerde Pardus reklamı yapmaktan da geri kalmıyorum mesela (gülücük):

<table width="100%" border="0">
  <tr>
    <td align="center">
      <img alt="" src="http://meren.org/wp-content/gallery/dovme-vesaire/03.jpg" border="0" />
    </td>
  </tr>
</table>

Yukarıdaki makale de aşağıdaki kitabın on ikinci kısmını teşkil ediyor mesela:

<table width="100%" border="0">
  <tr>
    <td align="center">
      <img alt="" src="http://meren.org/wp-content/gallery/dovme-vesaire/01.jpg" border="0" />
    </td>
  </tr>
</table>

Böyle.

Geçen sene bu günden bu yana bir sene daha geçti mesela. Ona göre.